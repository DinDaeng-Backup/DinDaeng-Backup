# สหายเอ๋ย ใยเจ้าลืม

Jun 4, 2022 | Articles บทความ, ความคิดเห็น Opinion, ไทย





ต้นฉบับ: สหายS!nk

—

สหายเอ๋ย ใยเจ้าไม่รู้

หยดเลือดคราวเมษา หยาดน้ำตาครั้งพฤษภา

ห่ากระสุนเดือนตุลา ชัยชนะเมื่อมิถุนา

สหายเอ๋ย ใยเจ้าลืม

เสียงโห่ร้องในวันชุมนุม-แสงเทียนนับพัน

วันที่กระดูกสันหลังตั้งตรง

ความทระนงในเส้นทาง ขวากหนามที่เราร่วมฝ่า

ป่าคอนกรีตที่เราเคยจิบสุรา

สนทนาถึงทางออก…จากนรกแห่งนี้

สหายเอ๋ย ใยเจ้าลืม

ผองเพื่อนที่ถูกจองจำ

ความระยำของชนชั้นปกครอง

ความปรองดองภายใต้ศัตรูร่วม

ไฟที่ลุกท่วมบนภาพศักดิ์สิทธิ์

ความเป็นมิตรของเหล่าสหาย

ความตาย ..ของเหล่าวีรชน

สหายเอ๋ย ใยเจ้าไม่อาจคาดถึง

ความใฝ่ฝันที่ถูกช่วงชิง ชีวิตจริงที่เหมือนจะเลือกได้,

วันเกษียณที่ไม่มีทางมาถึง โอทีที่ไม่ใช่โอที

.

ความแปลกแยกต่อคนรอบตัว

ความเกรงกลัวต่ออนาคต

ความโป้ปดของเสรีนิยมใหม่

.

ใยจดจำท่วงท่าการก้มกราบ

จดจำภาพวาดลวงของสัจนิยมทุน

บุญคุณจอมปลอมของศักดินา

ภาพมายาของปัจเจกนิยม

เส้นทางยอดนิยมจากโรงงาน หรือ บริษัท

ที่ทอดยาว…ไปยังโรงพยาบาล

เพื่อนเอ๋ย ใยเจ้าไม่เสียดาย

.

ความเมตตาของสหายรุ่นก่อน

.

อนาคตของสหายรุ่นหลั

.

เพือนเอ๋ย.. ใยเจ้าลืมได้ลง



[Original Link](https://www.dindeng.com/forgotten/)